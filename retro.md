# Retrospektiivitekniikat

## Start, stop, Continue, More of, Less of Whee

Tämän menetelmän ideana on kerätä palautetta sprintin päättyessä tiimin henkilöiltä, miten työskentelytapoja voitaisiin tulevaisuudessa parantaa. Menetelmä käyttää viittä eri kategoriaa näiden selvittämiseen; start, stop, continue, more of ja less of.

More-kategoria sisältää ideoita siitä, mitä tulevaisuudessa kannattaisi kokeilla työtehon parantamiseksi. Stop ja Less of sisältävät puolestaan niitä asioita joiden tekemisestä ei ole hyötyä ja niiden tekeminen voitaisiin lopettaa tai ainakin vähentää. Continue ja More of -kategoriat sisältävät asioita, jotka koetaan hyödyllisiksi ja joita kannattaisi jatkaa.

Kyseiset kategoriat jaetaan paperille piirretyn ympyrän sisälle omiin sektoreihinsa. Tiimin henkilöitä kannustetaan antamaan palautetta kaikista kategorioista ja ajatuksia kerätään sektorin eri osiin.

## Glad, sad, mad

Kuten aiemmassa menetelmässä tarkoituksena on kerätä edellisen sprintin aikana nousseita asioita. Tässä menetelmässä kukin tiimin henkilö kirjaa omat huomionsa edellisestä sprintistä pienille paperilapuille. Sen jälkeen tiimiläiset selittävät lyhyesti kirjaamansa ajatukset muiden kesken. 

Paperilaput sijoitetaan sitten valkotaululle, joka on jaettu kolmeen eri osaan; Glad, Sad ja Mad. Tiimin henkilöt sijoittavat lappunsa taulun osioihin riippuen siitä, onko kyseessä negatiivinen vai positiivinen asia. Mad-kategorian tarkoituksena on kannustaa ihmisiä mainitsemaan asioita, jotka johtuvat jostain ulkoisesta tekijästä.

Lajittelun jälkeen tiimin henkilöt äänestävät keskusteltavista aiheista. Syvempi keskustelu aloitetaan eniten ääniä saaneesta aiheesta, jonka jälkeen siirrytään seuraavaksi eniten ääniä saaneeseen jne. Keskustelua jatketaan kunnes kaikki asiat ovat käyty läpi tai retrospektiiviin varattu aika on kulunut. 